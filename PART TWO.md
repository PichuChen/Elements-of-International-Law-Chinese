## 第二卷 論諸國自然之權
### 第一章 謂其自護自主之權
#### 第一節 
操權二種 
凡自主之國相待、操權有二，曰自有之原權，曰偶有之
特權
夫國之所以為國者，即因其為自主，而有義之當守有
權之可行也，此所謂自有之原權，蓋不出於事，不為事
所限，若自主之國相待，因事而得權，此所謂偶有之特
權，蓋有事而生，無事而沒焉，皆惟自主之國，所可有然
非其所常有，乃遇事得之也，即如戰時，致戰者，得戰權，
戰畢則戰權自沒
#### 第二節
自護之權為大
諸國自有之原權，莫要於自護，此為基而其餘諸權皆
建於其上，就他國論之，則為權之可行者，就已民論之，
則為分所不得不行也，此權，包含多般，蓋凡有所不得
已，而用以自護者，皆屬權之可為也，使其抵敵以自護
可為，則招軍實，養水師，築砲台，令庶民，皆當兵勇，徵賦
稅以資兵費，亦屬可為也，故此等自有之原權，別無他
限，然若使他國有危，則他國亦可執其自護之權，而扼
其行，或該國自甘立約，而改革之，可也。

立約改革推讓均可
若他國，是我所為，與彼之存亡有涉者，獲致疆界不甯
即可以自護之權，而問其故，他國如此，恰情順理，善意
問故，則我當守信善政，剖析覆答，即如築砲台，在己之
疆內，屬自有之權，然若其砲台，至他國有危，屢有盟約，
以改革之，強國得勝驕傲，令敗者退讓此權，而得和，亦
有之，如英法，在烏達拉立約，法國許毀頓吉耳克砲台，
但此款於法國為辱，而兩國於一千七百八十三年，復立
和約而刪之，於一千八百十五年間，法國與五盟國立
約，許毀虎凝砲台，蓋雖在己之疆內，常致瑞士不安，故
法國許不復建，其距巴細耳城，三十里之地，亦不另添
砲台。
