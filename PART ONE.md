## 第一卷 釋公法之義明其本源題其大旨

### 第一章釋義明源

#### 第一節 本於公義

天下無人能定法，令萬國必遵，能折獄，使萬國必服，然
萬國尚有公法，以統其事，而斷其訟焉，或問此公法，既
非由君定，則何自而來耶，曰，將諸國交接之事，揆之於
情，度之於理，深察公義之大道，便可得其淵源矣，夫各
國固有君，為己之民，制法斷案，萬國安有如此統領之
君，豈有如此通行之法乎，所有通行之法者皆由公議
而設，但萬國既無統領之君，以明指其往來條例，亦無
公舉之有司，以息其爭端，倘求公法，而欲恃一國之君
操其權，一國之有司，釋其義不可得矣，欲知此公法，憑
何權而立，惟有究察各國相待，所當守天然之義法而
已，至於各公師辨說此義法，則各陳其說，故所論不免
岐異矣<p>
#### 第二節 出於天性
公法之學，創於荷蘭人名虎哥者，虎哥與門人，論公法
會分之為二種，世人若無國君，若無王法，天然同居，究
其來往相待之理，應當如何，此乃公法之一種，名為性
法也，夫諸國之往來，與眾人同理，將此性法所定人人
相待時之分，以明各國交際之義，此乃第二種也，虎哥著
書，名曰平戰條規，內闢古今論性法之謬妄或云，善惡
絕無分別者有之，云上帝示命，而後善惡有別者有之，
云王法先設，而善惡始分者亦有之，此三者，虎哥皆詘
其錯誤云，人生在世，有理有情，事之合者當為之，事之
背者，則不當為之，此乃人之良知，一若有法銘於心，以
別其去就也，與性相背者，則為造化之主宰所禁，與性
相合者，則為其所令，人果念及此，便知其為主宰或禁
或令自可知其為犯法與否，<p>
#### 第三節 稱為天法
其所謂性法者，無他乃世人天然同居當守之分，應稱
之為天法，蓋為止帝所定，以令世人遵守，或銘之於人
心，或顯之於聖書，邦國天然同居，雖無統領之君即可
將此性法，以釋其爭端，此乃諸國之義法也，
#### 第四節 公法性法猶有所別
虎哥以公法與性法，有所區別，蓋出於共議，而為各國
所共服也，彼言余論此公法，曾引諸國之道理，史鑑，詩
篇，以証之，非言皆足以為憑，蓋其間不免陋狹偏曲者，
然世代遙遠，邦國相隔，而皆同意同言，必有故焉，其故
無他，或天理之自然，或諸國之公議，一則為性法，一則
為公法也，二者為同學之別派，而不可混淆，蓋有通行
條規隨處所遵守，而終不出於天理者，則此等條規，出
於公議必矣，又云，各國制法，以利國為尚，諸國同議，以
公好為趨，此乃萬國之公法，與人心之性法，有所別也，
竊思，虎哥此說，尚屬憑虛，萊本尼子，與根不蘭，所言，公
法之出於利者，則歸實際，正若撥雲霧而明正路，然彼
時何為萬國之利，尚不甚明，欲明之而徒以人人相待
之情理，範圍諸國之公事，則不可焉，然則為政者，應如
何，方致天下之公好，必也究察，究察之方有二，一則見
廣，一則慮深，見廣則知事，慮深則知其事之有利有害
焉<p>
#### 第五節 理同名異
霍畢寺布番多，論公法出自何源，行恃何權，亦與虎哥
稍異，霍氏著書云，性法分為二種，一則主庶人之往來，
一則主諸國之交際，所謂萬國之公法也，二者同理而
異名，蓋諸國既分，即以人人往來之道，為諸國交際之
規，論人人往來之道，名之日性法，推而極於諸國交際
之事，則名之日公法焉，布氏然其說云，此外別無通行
之公法，惟有性法，可令萬國欽服，至於服化之國，定有
例疑，以免交戰之殘忍，其條規出於人謀，諸國或明許
之，或默許之，倘二國交戰，而或有自恃理直者，出示云
不復服此交戰條規，不得謂其不義，但此一國，擅自背
諸國之條規而戰，不惟懼他國之報復，亦恐遭萬國嗚
鼓之攻焉，英國公師斯果德云，公法多憑諸國之常例，
其本固出於理，但不能將天理自然之義，以治萬事也
亦不可以憑虛之論，為公法也，即如據理而論，敵人可
殺，理原不分於其殺之之方，但其所公議條規，或許此
方，而禁被方，戰者殺敵，必以世人所共用殺敵之方，雖
有別方，於理無不合者，苟諸國未經其用同許，則戰者
斷不得用焉，虎哥以國使之權利，皆出於公議，布氏云，
國使之有尊爵，而不可犯者，敬其君，以及其臣，固本於
性法，至其利益之處，或本性法，或本默許，蓋許與不許
原無強制也，竊思，布氏所言，國使之權利，分為二種，或
本於天性，而不可犯，或本於常例，而隨可改者，此說絕
無所憑，蓋國之能廢其一者，亦能廢其二，特恐啟他國
之怨仇報復耳，至此國之公使，既接於彼國，即不服彼
國之管轄，若既為彼國所默許，後又背而不許，恐干遣
之者之怨仇報復也，公法之條例，皆然欲違之者，固能
違之，但恐其所屈者，將出爾反爾，且萬國必共怒焉，

#### 第六節 理例二源
賓克舍以公法之源，有二，理，與例也，例則有各國之律
朋法盟約，可証，論戰時，局外者航海之權，彼云，我有兩友，
同結怨仇，我均當以友誼待之，不可助此以害彼，此理
也，各國之君長，平時立盟約，戰時申律法，以定局外者
之往來，此例也，常例為公法，即不因一二盟約之不合，
而遂廢也，論國使之權利，被云，依古時法師所論，公法



...


    國之自主，揆情度理，與公義相合者，一也，諸國所商定
　　辨明，隨時改革，而共許者，二也
#### 第十二節公法源流
　　萬國之公法其原有六
　　一、有名之公師，辨正諸國之常例，褒貶諸國相待之是
　　非，並其隨時詳辨改，革而共許者也。
　　此公師之論，固不可廢棄人心情理，而混從之，然其論
　　事，大抵秉公而不偏倚也，各國之公師可証各國所信
　　所行也，若歷代無人闢其說，而後世各國之君相，每引
　　之為權衡，故其書愈加重貴<p>
　　一、各國會盟立約，并通商章程，或改革，或申明，或辨正


＝＝＝＝


### 第二章論邦國自治自主之權
#### 第一節
　　人成群立國而邦國交際有事此公法之所論也
#### 第二節 何者為國
得理云，所謂國者，惟人眾相合，協力相護，以同立者也
今之公師，亦從其說，然猶屬未盡，而必限制之者，其端
有四

ㄧ，當除民間大會，憑國權而立者，無論其何故而立也，
即如英國，昔有客商大會，奉君命而立，得國會申命，為
通商束印度等處，此商會，前雖行自主之權，在東方或
戰或和，不待問於君，尚不得稱為一國，況後，每事必奉
君令乎，蓋此商會之行權，全憑本國之權，惟交際印度
諸國之君民，則商會代本國而行，其於他國所有之事，
則本國為之經理

一，盜賊為邦國所置於法外者，雖相依同護得立，亦不
得稱為一國

一，蠻夷流徙無定所，往來無定規，亦不為國，蓋為國之
正義，無他，庶人行事，常服君上，居住必有定所，且有地
土，疆界，歸其自主，此三者缺一，即不為國矣

有時同種之民，相護得存，猶不成為國也

蓋數種人民，同服一君，有之，即如奧地利普魯士土耳其三國，是也

一種人民，分服數君者，亦有之，即如波蘭民，分服奧昔
俄三國是也
#### 第三節 君身之私權
君之私權，有時歸公法審斷，即如國君，私自置買繼績
基業等權，或與他國之君民有關涉者，則公法中，有一
專論此等權利也
#### 第四節 民人之私權
民人與民聞之會，無論公私，有時亦同歸公法審斷，蓋
有權利，與他國君民，有關涉也，公法，即有一脈，專論人
民之私權，并各國之律法，有所不合者，然公法之主腦
即諸國之亙交直通也
若君權無限則君身與國體，無別，法國路易十四，所謂
國者，我也，此公法之所以君國通用也，然此二字之通
用，不拘於法度，蓋無論其國，係君主之，係民主之，無諭
其君權之有限，無限者，皆借君以代國也
#### 第五節 主權分內外
治國之上禮，謂之主權，此上權，或行於內，或行於外，行
於內，則依各國之法度，或寓於民，或歸於君，論此者，嘗
名之為內公法，但不如稱之為國法也，主權行於外者
即本國自主，而不聽命於他國也，各國平戰，交際，皆憑
此權，論此者，嘗名之為外公法，俗稱公法，即此也
若新立之國，蒙諸國相認{{所謂認者認其為自立自主之國而與之往來也}}迎
入大宗與否，悉由諸國情願，或視，其在內國法，或視某
國之君上而定，可也，至於舊國，則其在內之國法，無論
何如，執權者不拘何人，即民間有紛爭，公法視其國猶
存，必待內亂既甚，或外敵征服，而致其主權全滅，始視
其國為亡矣
#### 第六節 在內之主權
一國之得有主權，或由眾民相合立國，或分裂於他國，
而自立者，其主權即可行於內外，其主權行於內者，不
須他國認之，蓋新立之國，雖他國未認，亦能自主其內
事，有其國，即有其權也，即如美國之合邦，於一干七百
七十六年間，出誥云，以後必自主自立，不再服英國，從
此其主權行於內者，全矣，故於一千八百零八年間，上
法院斷曰，美國相合之各邦，從出誥而後，就其邦內律
法，隨即各具自主之全權，非由英王讓而得之也，英國
亦於一千七百八十二年間，與美國立和約，惟認其主
權自行，並非以此權授之也，故出誥而後，各邦制律法，
即是自主者之律法，而邦內之民，無不當遵行也，非言
各邦早有之律法，不亦當遵行也
{{在外之主權}}至於自主之權，行於外者，則必須他國認之，始能完全，
但新立之國，行權於已之疆內，則不必他國認之，若欲
入諸國之大宗，則各國相認，有權可行，有分當為，他國
若不認之，則此等權利，不能同享也，各國相認與否，均
由自主，且自當其干係也，諸國之間，若有未認之者，則
新立之國，行其權於外，只向所認之國，行之，可也
***第七節 不因內變而亡<p>
國之所以為國者，為其同一本也，而國之與他國有異
者，即其本有異也，一國之人，有亡而逝者，惟其民尚存，
而其國無異焉，若無大變以滅之，則其國歷代永存，若
係內變，而徒易國法與制度，則其國，仍一無二，於其曾
享之權利，無所失，於其當守之分，亦無所滅，國之初立
者，必由民之服君上，然其因內變，暫有不服，不致其國
至於亡也，但其與他國所有交際之分，或暫有變耳，
{{他國或旁觀或相助}}其內變未成，民間尚爭國勢，則他國或旁觀，不與其事
